45

potest,¹) quamquam huius loci argumentum operi astronomico non convenire
videtur. sed qui fuerit sententiarum conexus, ignoramus, itaque Kleinii
opinio satis infirmo nititur fundamento, Pliniani autem loci argumentum non
minus ad astronomicum quam ad geographicum opus quadrat. ceterum opus
‘de terris' si in Plinii manus venisset, mirandum esset, quod ille nusquam in
partibus chorographicis antecedentibus hunc librum adhibuit.

Iam ad operis Nigidiani materiam et rationem explicandam accedamus,
egit igitur Nigidius non solum de signis zodiaci, sed etiam de reliquis sideribus,
quorum ortum, columen, occasum definivit, neque planetas eum neglexisse e
Gellii loco supra commemorato (III, 10, 2) intellegitur. sed huius operis
praeter fabulas apud scholiastam Germanici et Ampelium servatas paucissima
tantum frustula supersunt, e quorum uno apud Serv. Dan. ad Georg. I, 43
servato, ubi aequinoctium vernale initium anni adpellatur, cun] BrsJ-‘sigio
(‘De P. Nigidii Figuli fragm. ap. schol. Germ. serv.' Berolini a. MLMJGLHH,
theS. 5) colligendum esse videtur Nigidium in ‘Sphaera Graecanica' com-
putandis quoque anni temporibus operam navasse. sed de ‘antisciis', quae
vocantur, i. e. de signis a singulis quattuor punctorum cardinalium aequa-
liter distantibus (de quibus cf. Scaligeri ‘Castigationes et notas in Manil.
Astron.’ p. 155 sqq. ed. a. MDC) eum mentionem fecisse concludi nequit e
loco F irmici Materni p. 15 ed. Basil. a. MDXXXIII, ubi Fabricius Bibl. Lat.
111, p. 119 pro ‘Navigius noster' scribi voluit: ‘Nigidius noster'. denique de
mundi circulis Figulum egisse modo vidimus.

Sed iam diversae sententiae de discrimine, quod inter ‘Sphaeram
Graecanicam' et ‘barbaricam' intercessit, a Scaligero eiusque adversario Sal-
masio prolatae nobis examinandae sunt. quae omnino non potuissent tam
diversae esse, nisi, ut supra p. 36 dixi, tria tantum fragmenta pusilla exstarent,
quibus titulus operis inscriptus est. Scaliger igitur (ad Manil. p. 369) dis-
crimen in differentia climatis Graeci et Aegyptiaci positum fuisse contendit
atque Nigidium in altera parte ea, quae ad phaenomena caeli Graeci, in altera,
quae ad Aegyptiaci pertinebant, tractasse. contra Salmasius in diatribe de
annis climactericis et antiqua astrologia (Lugd. Bat. a. MDCXXXXVIII ed.)
p. 592 sqq. in utraque parte Nigidium ‘eandem sphaeram generaliter ex-
secutum esse, sed in Sphaera Graecanica ex Graecorum sententia, qua de
causa unumquodque signum in caelo constitutum esset, in barbarica hanc
siderum historiam secundum Aegyptiorum opiniones exposuisse' statuit. hanc
autem Salmasii sententiam firmis argumentis Buechelerus l. c. p. 175—179
refutavit. nam, quamquam ad eam unicum fragmentum ex ‘Sphaera barbarica'
servatum ap. Serv. Dan. ad Georg. I, 19 haud male quadrare videtur atque
etiam in fabulis, quae in scholiis ad Germanicum insunt, nonnullae sunt, quae

 

¹) ‘Sphaerae’ in scholio ad Georg. I, 19 abiit in ‘saferae'.

