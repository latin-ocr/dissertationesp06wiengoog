52

elegiae parte valere negaret. quam ob rem prius de Aristaei fabula agam,
praesertim cum Maassii opinionem redarguere non difficile sit. ad eam enirn
comprobandam ille p. 69 duobus usus est argumentis. quorum alterum ex
scholiastae verborum conexu deprompsit, qui haec dicit: ‘factum est, ut ab
his (sc. diis) impetrari posset. itaque venia data constitutum est ab immor-
talibus, uti post Caniculae exortum venti perflarent...' quaerit igitur
Maassius: ‘veniam audimus Ceos tandem impetrasse: cur veniam? quid
peccaverunt? atque ipse respondet: ‘non diciturillud quidem, sed suppleri
aliunde potest. Icari enim occisores Cei receperant: quibus punitis cum
superis in gratiam redire coeperunt. hinc profecti de iis, quae omissa esse
patet, ex Hygino certum ferre possumus iudicium’ (cf. Hyg. Astrol. H, 4, p. 34,
24-38, 3). at fugit Maassium veniam dare haud raro non idem significare
atque ignoscere, sed, quod rogatur, praestare. quae significatio sinc dubio
huic loco inest, ut in iisdem scholiis BP in narratione de Castore et Polluce,
item e Nigidio excerpta, p. 69, 11; ‘quas ob res venia data immortali memoria
locoque constituti. . .' itaque e verbis Nigidianae de Aristaeo fabulae Maassius
suae coniecturae adminiculum petere non debuit. immo contrarium iure
potest contendi, totam narrationis indolem talem esse, quae contra eam
· opinionem faciat. Aristaeus enirn dieitur artibus suis ceteros homines ad
bonas fruges utilitatemque perduxisse. quid haec res, cuius apud Hyginum

l. c. mentio non fit, ad Ceorum fabulam? accedit, quod origo quidem
Aristaei accurate enarratur: Ceae eum fuisse non commemoratur. quidquod
etiam, quae de calamitate Caniculae ortu excitata dicuntur, ita sunt com-

parata, ut eam non ad Ceos solos, scd ad totum genus humanum pertinere
videas? legimus enim in scholi0, de quo agitur: ‘cum Caniculae signum pesti-
ferum oreretur et statim praesentes fructus lacerarentur interciderentque
homines'3 contra apud Hyginum l. s: ‘Canicula exoriens aestu Ceorum
loca et agros fruct-ibus orbabat et ipsos morbo adfectos poenas Icario cum
dolore sufferre cogebat, quod latrones (i. e. eos, qui Icarium interfecerant)
recepissent' porro calamitatis defendendae causa Aristaeum sua sponte
res divinas fecisse tradidit Nigidius. at contra apud Hyginum deus eum iubet
multis hostiis expiare Icari mortem. denique Nigidius Aristaeum deos
precantem fecit, ‘ne paterentur genus hominum indignis calamitatibus
adfici'. at quo modo ei precandum fuerit, si vera esset Maassii sententia, ex
his Hygini verbis intellegitur: ‘petiit a parente, quo facto calamitatibus civi-
tatem posset liberare! itaque hoc caput, quo Aristaei de universo genere
humano merita enarrantur, ab Ieariensium illa fabula prorsus diversum esse
habendum mihi constat, utpote cum qua non magis cohaereat quam eiusdem
argumenti narrationes, quae leguntur apud Diod. IIII, 82, 2, Apoll. Rhod. Π,
516 sqq. neque quicquam eontra hanc sententiam valet, quod Maassius, cum
ad Aquarii sidus secundum Nigidii opinionem Aristaeus translatus sit, ad

 

