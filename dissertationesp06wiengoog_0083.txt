„sa

esse supplendum. nam Iustinus in locutionibus et structuris non ubique sibi con-
stat, immo varietati in dicendo magno opere indulget, id quod libello procedente
satis saepe animadvertemus. atque talem structuram in usu fuisse sermonis
vulgaris quam maxime suspicor. primum enim id suadet similis usus verbi
persuadere, quem sermonis vulgaris proprium fuisse supra demonstravimus.
deinde si in sermonis, quo vulgus utitur, natura situm est studium rationem
grammaticam reddendi simpliciorem, verborum structuras, quantum fieri
potest, adunam normam revocandi, transitivorum in passivo usus personalis
nou poterat non efficere, utin sermone plebeio etiam a verbis intransitivis pas-
sivum personale formaretur. analogiae enim rationem non solum in ea gram-
maticae parte, quae ad verborum formas pertinet, versari sed etiam in syn-
taxi multum valere vix quisquam negabit. ad haec autem argumenta evi ac
natura sermonis vulgaris desumpta accedunt ea, quae extrinsecus adlata sunt,
dico passivum huius verbi personaliter usurpatum apud scriptores plebeios,
veluti apud vitruv. 2, l, 3 R. ‘lapidicinae neque ab tempestatibus neque ab
ignis vehementia nocentur' etVeget. 4, 4 ‘ne portae. . . noceantur ab ignibus',
et apud Ulpianum ¹) Dig. 43, 19, 3, 2 Μ. ‘aequum non cst nos noceri hoc, quod
adversus eum non nocuit, in cuins locum successimus'. tum etiam legitur
apud scriptores provinciales veluti Apul. Met. 1, 10 Ε. ‘quae cum subinde ac
multi nocerentur’2)‚ Greg. Tur. dc glor. conf. c. 14 Μ. ‘sustinuit ct nihil est
nocitus', in Cypriani Galli carmine t. III, p. 319, v. 261 Η. ‘eruit et nocitos'.
in prisci vero sermonis reliquiis neque haec neque activa huius verbi cum
accusativo structura reperitur. nam quam Plaut. mil. gl. 1411 codd. CDFXYZ
exhibent lectionem: ‘iura te nociturum non esse hominem de bac rc nemincm',
ea falsa est, vera autem servata in cod. A, iu quo haec exstat scriptura:
OMINIDEHACRENEM. neque magis ferri potest id quod Phaedr. 4, 20, 4 M.
codd. PR suppeditatur: ‘namque ut refectast, nocuit hominem protinus', ac
recte iam Pithoeus ‘necuit’ restituit, quod etiam sententia loci desideratus)
¹ manifesta autem codicum fide comprobatur structura ‘nocere aliquem' in
Cypriani carminis supra commemorati v. 264 ‘non aliquem nocuit, non aliena
cupivit’, deinde apud Victor. Vitens. 2, 37 P. ‘quorum feritas virulenta usque
adpraesens tempus Christo defendente nullum servorum eius nocuisse do-
cetur'. ac frequentissime ea obviam fit in libris divinis in Latinum translatis,
.· unde multa exempla congessit Roenschius p. 441. his autem locis eam quoque,

1) Etiam hominum iuris peritorum sermonem, quippe qui id spectaret, ut a
vulgo facile perciperetur, multum ex eius dicendi consuetudine adsumpsisse consen-
taneum est.

2) Sic omnes mss. et edd. vett.

³) Eadem verborum ‘nocere' et ‘necare' confusio conspicitur Tertull. exhort. cast.
c. 12 Oe. ubi codice St. Agobardi traditur: ‘puto nobis nou magis licere nascentem nocere
quam et uatum', in reliquis ‘necare' exaratum est.

 

